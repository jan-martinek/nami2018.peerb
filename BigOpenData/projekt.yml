bloom: create
comments: 5
questions: >
  #### Další krok týmového projektu


  V projektovém týmu si rozdělte níže popsané tři úlohy (nezačínejte, dokud
  nebudete ve shodě ohledně rozdělení úkolů). Vzájemně si dejte vědět, jak to
  šlo a na jaké jste narazili problémy (příště se role promění).
  
  Před začátkem práce nastavte týmový repozitář na Githubu tak, aby k němu 
  měli přístup všichni členové týmu (Settings > Collaborators) a větev 
  master označte jako chráněnou a vyžadující kontrolu před sloučením kódu 
  (Settings > Branches; Require pull request reviews before merging). V týmovém
  projektu nadále pracujte ve stejném repozitáři (měl by patřit členu, který
  téma navrhnul) a
  [využívejte větví](https://help.github.com/desktop/guides/contributing-to-projects/creating-a-branch-for-your-work/) 
  a pull requestů.


  > **Poznámky:** Na úkolech můžete spolupracovat, ale zodpovědnost za každou z
  částí přijímá jeden ze členů. Každý člen týmu pracuje s týmovým repozitářem a
  využívá větví a *pull requestů*. Pokud jste v týmu pouze dva, vynechte první
  úkol.


  1. **(Otevřená) data pro projekt.** Najděte externí data, která je možné ve
  vašem projektu využít: mohou to být konkrétní data, která se týkají vašeho
  předmětu zájmu anebo data, která s ním souvisejí (např. nemusí jít o data,
  která popisují *Ptactvo na jižní Moravě*, ale může jít o databázi ptáků anebo
  obdobnou datovou sadu z jiného regionu.) Vytvořte nový příspěvek na webu
  (post), kde odkažte na tyto zdroje a podrobně popište o jaká data jde, pod
  jakou licencí jsou dostupná a k jakým účelům byste je vy a vaši čtenáři mohli
  využít. (Přípravu pro tento úkol již možná máte na stránce *o webu*.)


  2. **CSS.** Na základě návrhů změn a moodboardů, které
  jste vy a vaši týmoví kolegové vytvořili v předchozím úkolu (sesbírejte si
  je), zapracujte změny do CSS. Tentokrát upravujte pouze CSS kód, v další 
  lekci budeme zasahovat do HTML šablon, což umožní další pokročilé změny.
  Do vstupního pole popište, jaké změny budete chtít provést přímo v HTML, aby
  se výsledek dále přiblížil tomu, co naznačují moodboardy.


  3. **Nasazení Google Analytics a získání základního přehledu o využitém
  nástroji.** Na týmový Jekyll nasaďte Google Analytics (postup dohledejte na
  internetu – není to složité). Do vstupního pole popište, jaké metriky budete
  měřit (doporučení dohledejte online) a jaké jsou v těchto metrikách cíle
  vašeho projektu (např. *bounce rate v měsíci květnu bude pod 50 %*).


  Na tento úkol si vyhraďte alespoň 3 hodiny, abyste se zvládli domluvit na
  postupu. Do vstupního pole vložte krom výše zmíněného odkaz na týmový
  repozitář a případné pull requesty (pohlídejte si, aby byly uzavřené). 


  Do pole pro komentář popište a zhodnoťte průběh týmové spolupráce.
rubrics:
  - checklist: ''
    items:
      - Úkol obsahuje odkazy potřebné pro jeho ohodnocení.
      - 'Je jasné, kterou týmovou roli zastává autor/ka úkolu.'
      - Komentář popisující týmovou spolupráci není odbytý.
  - 'Pokud se ve zpracování týmového úkolu objevují problémy, okomentujte je.'

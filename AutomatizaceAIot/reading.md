## Spojování webových služeb

**Jak to vypadá? Začněme s příklady.** 


- Přidáte do kopie e-mailu extra adresu a vytvoříte úkol v Trellu nebo v
Google Tasks. *Nebo to samé uděláte ohvězdičkováním e-mailu.*

- Vyfotíte fotku Instagramem a pak o nich tweetnete. *Nebo se na Twitter
přenese automaticky.*

- Vybrané přílohy pracovních mailů si vždy uložíte do odatované složky na
Dropboxu. *Anebo se to stane díky tomu, že na určitou adresu přepošlete
e-mail.* 

- Děláte rutinní úkoly (kontrola mailu, zalévání kytek)? *Nechte si pravidelně
vygenerovat checklist a večer vám přijde vyhodnocení.*


A tak dále.


Spojování webových služeb znamená jednoduše to, že **v jedné službě něco
uděláte a způsobí to další změnu jinde**. Čím více různých služeb používáte
(e-mail, sociální sítě, kalendář, textové a tabulkové procesory, chytré domácí
osvětlení), tím širší možnosti vám nabízejí služby jako
[IFTTT](https://ifttt.com/), [Zapier](https://zapier.com) a
[další](https://www.google.cz/?#q=ifttt+alternatives).

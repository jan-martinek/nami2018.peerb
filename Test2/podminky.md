Test trvá 120 minut. **Jde o tzv. open-book test:** Během zkoušky můžete využívat přístup k internetu i jakékoli jiné informační zdroje. Jediná nepovolená aktivita během testu je komunikace s dalšími osobami.

Důraz je kladen na schopnost aplikace zvládnuté látky — ať už jde o praktické úkoly nebo o schopnost kritické práce s představenými koncepty. V testu naleznete 10 úkolů, které jsou hodnoceny po dvou bodech (0 = nesplněno, 1 = nesplněno, ale je zřejmé pochopení principů, 2 = splněno). Hodnocení provádí vyučující. V testu potřebujete získat alespoň 13 bodů (65 %).

Více k hodnocení kurzu najdete na [stránce předmětu](https://is.muni.cz/predmet/phil/jaro2018/VIKBA07).  

### Poznámky:

- Pokud je v otázce požadována formulace vlastního názoru, snažte se být struční a výstižní a **vždy jej podložte konkrétními a přesvědčivými argumenty**.
- Pokud je v úkolech zmiňováno, že máte odkázat na „váš vlastní repozitář“, jde o jakýkoliv repozitář, který je přiřazen k vašemu účtu (i pokud jde o klon cizího repozitáře). Pokud je zmíněn „váš vlastní commit“, jde vždy o commit, který jste udělali přímo vy (stejně tak v případě pull requestu). **Pokud není řečeno jinak, odkazujte na již odvedenou práci v semestru, nevytvářejte nové změny.**
- Úkolů je 10, v průměru tedy máte 12 minut na jeden úkol. Pokud vás něco zdrží, zkuste jiný úkol — není je nutné zpracovávat postupně.
- Pokud není řečeno jinak, jsou u úkolů, které vyžadují formulaci názoru, očekávány odpovědi v rozsahu alespoň 400 znaků.
